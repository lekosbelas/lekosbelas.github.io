---
layout: post
title: "BreachForums'un Üstünü Çizmek"
date: 2025-08-07
categories: blog breachforums shinyhunters
---


![Üstünü Çiz](/assets/images/hand-sifting-data.jpg)

25 Haziran 2025'te Fransız yetkililer, yeraltı forumu olan BreachForums ile bağlantılı siber suçlara karıştıkları gerekçesiyle, ShinyHunters (diğer adıyla ShinyCorp) isimli siber suç çetesinin dört üyesini Fransa'nın farklı bölgelerinde tutukladıklarını duyurdu. Bu tutuklamalar, Şubat ayında BreachForums'un eski yöneticisi Kai West'in (aka IntelBroker) gözaltına alınmasıyla başlayan ve uluslararası kolluk kuvvetlerinin koordinasyonuyla yürütülen geniş kapsamılı bir operasyonun parçasıydı. Operasyon kapsamında 'ShinyHunter', 'Hollow', 'Noct' ve 'Depressed' gibi takma adları kullanan kişiler de hedef alındı.

ShinyHunters adı verilen bu threat grubu 2020 yılından bu yana aktif olarak faaliyet göstermekteydi. Telekomünikasyon, e-ticaret, teknoloji ve perakende gibi çeşitli endüstrilerde faaliyet gösteren şirketleri hedef alan siber saldırılarla tanınmaktadır. 

Grup, ele geçirdiği verileri özellikle RaidForums ve BreachForums gibi yeraltı forumlarında satmasıyla bilinmekte. ShinyHunters takma adı, bu forumlarda hem yönetici hem de aktif bir kullanıcı(db dump ticareti) olarak önemli bir rol oynamıştır.

BreachForums'un geçmişi, 2015 yılında kurulan orijinal RaidForums'a kadar uzanır. Bu platform zaman içinde defalarca kapatılmış ve farklı kişiler tarafından yeniden hayata geçirilmiştir. Aşağıdaki zaman çizelgesi, bu forumun tarihinde öne çıkan olayları özetlemektedir:

| **Tarih**         | **Olay**                     | **Detay**                                                                 |
|------------------|------------------------------|---------------------------------------------------------------------------|
| 19 Mart 2015     | RaidForums hayata geçişi     | Diago Santos Coelho (nam-ı diğer ‘Omnipotent’) tarafından kuruldu, Raid Forums 53 binden fazla kullanıcıya ulaşıp, en büyük forumlardan biri oldu.                                                           |
| 31 Ocak 2022     | Tutuklama                    | Coelho Amerikalı otoritelerin talebi üzerine Birleşik Krallık’ta tutuklandı                             |
| 25 Ocak 2022     | Forum Offline                | RaidForums erişilemez hale geldi ve kimlik bilgisi toplama klonu açığa çıktı
| 4 Mart 2022      | BreachForums(v1)             | Pompompurin (Conor Fitzpatrick) tarafından RaidForums’un varisi olarak açıldı |
| 12 Nisan 2022    | Domain’e el kondu            | Operasyon Tourniquet kapsamında domainlere el konuldu                         |
| 15 Mart 2023     | Tutuklama                    | Fitzpatrick, Peekskill New York’ta tutuklandı                             |
| 21 Mart 2023     | Forum Offline                | Admin ‘Baphomet’ tutuklanma korkusuyla forumu kapattı                             |
| 12 Haziran 2023  | BreachForums(v2) açıldı      | ShinyHunters ve Baphomet forumu tekrar hayata geçirdi                     |
| 18 Haziran 2023  | Forum compromise edildi      | Forum, OnniForums tarafından compromise edildi, 4.000 üyenin verisi sızdırıldı  |
| 15 Mayıs 2024    | Domain’e el kondu            | ABD otoriteleri birden fazla BreachForums domainine el koydu                             |
| 29 Mayıs 2024    | BreachForums(v3) açıldı      | BreachForums tekrar ortaya çıktı, kullanıcılar honeypot şüphesiyle yaklaştı ama güvenliği doğrulandı             |
| 14 Haziran 2024  | Yönetici değişimi            | ShinyHunters emekli oldu, yönetimi Anastasia devraldı                    |
| 1 Ağustos 2024   | Yönetici değişimi            | IntelBroker yönetimi devraldı                                            |
| 1 Ocak 2025      | Yönetici değişimi            | IntelBroker emekli oldu, Anastasia Adminliğe devam etti                            |
| Şubat 2025       | Tutuklama                    | IntelBroker (Kai West), Fransa’da tutuklandı                              |
| 28 Nisan 2025    | Forum Offline                | Forumun neden kapandığı net değil, adminler, threat grubu, kolluk güçleri                                            |
| 4 Haziran 2025   | BreachForums(v4) açıldı      | ShinyHunters forumu tekrar açtı(breachforums.st)                                         |
| 9 Haziran 2025   | Satılık Forum                | ShinyHunters, forumun satılık olduğu açıklandı                                         |
| 22 Haziran 2025  | Tutuklama                    | Fransız otorite ShinyHunter'ı tutukladı                                  |
| 25 Haziran 2025  | Federal suçlamalar           | ABD, IntelBroker hakkında iddianame açıkladı                              |



[Tarihsel olaylar burada tablo yerine düzenlenmiş metin formatıyla anlatılacak]

Haziran 2023'te ShinyHunters, Baphomet ile birlikte BreachForums'un ikinci versiyonunu (v2) yeniden faaliyete geçirdi. Ardından, Haziran 2025'te forumun dördüncü versiyonunu (v4) tek başına yayına aldı. Bu süre zarfında yayına alınan geçici versiyon (v3), Nisan 2025'te ani bir şekilde ortadan kayboldu ve bu kayboluşun sebebi netleşmedi. 'Dark Storm Team' adlı grup, forumu DDoS saldırısıyla çökerttiklerini iddia etti. Diğer bazı kişiler ise bu olaydan, BreachForums'dan yasaklandıkları için misilleme yaptığı ileri sürülen Qilin fidye yazılımı grubunu sorumlu tuttu. Ayrıca, forumun çökmesinin kolluk kuvvetleri tarafından gerçekleştirilmiş olabileceğine dair söylentiler de dolaşıyordu.

<img src="/assets/images/BreachForums2506-fig1.png-3.webp" alt="Dark Storm" width="300">

4 Haziran 2025'te Counter Threat Unit (CTU)’nün yaptığı gözlemlere göre, ShinyHunters takma adlı kişi BreachForums'un dördüncü versiyonunu yeniden yayına aldı. Yayınlanan ilk iletilerden birinin IntelBroker tarafından yazıldığı iddia edildi. IntelBroker, BreachForums'un üçüncü versiyonunun yöneticiliğini 2024 yılında üstlenmişti. DB dumps ve sistemlere erişim satmasıyla tanınıyor, ayrıca CNZ ve HELLCAT gruplarıyla bağlantılıydı. Ocak 2025'te BreachForums yöneticiliğini bırakmış ve hakkında tutuklandığına dair söylentiler ortaya çıkmıştı. Bu söylentiler, 25 Haziran 2025'te ABD Adalet Bakanlığı'nın IntelBroker takma adını kullanan Kai West'e yönelik bir iddianame yayınlamasıyla doğrulandı. West, Şubat ayında tutuklanmıştı. Bu nedenle, Haziran ayında BreachForums'a yapılan paylaşım, taklit eden başka bir kişi tarafından gerçekleştirilmişti.

<img src="/assets/images/BreachForums2506-fig2.png" alt="IntelBroker" width="300">

BreachForums'un dördüncü versiyonunun ömrü uzun olmadı. 9 Haziran'da forumda bir duyuru yayınlandı ve forumun kapatıldığı, ayrıca 2.500 dolara satışa çıkarıldığı belirtildi. Bu mesajda dolandırıcılara "uzak durun" uyarısı da yapıldı. ShinyHunters grubunun üyeleri iki hafta sonra tutuklandı.

Bu yayın itibariyle BreachForums hala çevrimdışı durumda. Forumun geleceği belirsizliğini koruyor; ancak tarihsel model göz önüne alındığında, yeniden canlandırılması olasıdır diyenler var ama forumun öldüğünü artık kabul etmeliyiz, bütün liderler gitti.

![Sold out](/assets/images/BreachForums2506-fig3.png.webp)

Bu tutuklamalar, kolluk kuvvetlerinin siber suç altyapıları ve operasyonları üzerindeki baskısının artmakta olduğunu göstermektedir. ABD Adalet Bakanlığı'nın Kai West'in tutuklanması ve hakkındaki iddianameye ilişkin yayınladığı açıklamada, FBI New York ofisi Sorumlu Müdür Yardımcısı Christopher G. Raia, "Bu tutuklamalar, bir klavyenin arkasına saklanarak cezasız bir şekilde siber suç işleneceğini düşünen herkese bir uyarı niteliğindedir; FBI sizi nerede olursanız olun bulur ve yargı karşısına çıkarır" ifadelerini kullandı. CTU araştırmacıları, kolluk kuvvetlerinin bu tür eylemlerinin siber suç ekosistemine olan etkilerini izlemeye devam etmektedir.